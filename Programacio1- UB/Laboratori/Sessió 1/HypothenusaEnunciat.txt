Introducció a l'Editor Vi i a Linux

    Descarregueu el fitxer 04-ExerciciLinuxVi-Hypothenusa.txt dels dossiers i deseu-lo al vostre directori arrel personal.

    Al fitxer 04-ExerciciLinuxVi-Hypothenusa.txt hi ha un petit programa escrit en llenguatge Java (amb alguns errors), envoltat de text en català. Canvieu doncs el nom del fitxer a Hypothenusa.java

    Esborreu la darrera línia escrita en català.

    Esborreu les tres primeres línies escrites en català.

    Per error, el programador va posar dos punts al final de cada línia del programa. Però, al final de cada línia d'un programa Java hi ha d'haver un punt i coma. Substituïu tots els dos punts per punts i coma.

    Sortiu de l'editor Vi, i compileu el programa.

    Executeu el programa.

    Torneu a editar el fitxer i aquest cop sortiu momentàniament del vi per compilar i executar. En acabat retorneu al vi.

    Copieu el fitxer Hypothenusa.java a un altre fitxer anomenat Hypo.java

    Obriu el nou fitxer amb el Vi, i substituïu totes les aparicions de float per double.

    Cerqueu la línia on apareix la comanda sqrt.

    Dupliqueu la línia.

    Situeu-vos al final d'aquesta línia copiada, i després a l'inici.

    Desplaceu-vos de paraula en paraula fins al parèntesi d'obertura després d'sqrt.

    Porteu el cursor directament sobre el parèntesi que tanca aquest que estava obert, després torneu-lo al parèntesi d'obertura.

    Desplaceu el cursor a l'espai en blanc darrere el parèntesi d'obertura, i esborreu de cop tots els caràcters fins al signe de suma.

    Retrocediu de paraula en paraula fins al mot float de la mateixa línia.

    En mode de selecció visual, marqueu tota la paraula float i seguit fins la paraula Math inclosa i esborreu-les.

    Esborreu de cop la paraula sqrt.

    Indiqueu al Vi que indenti automàticament.

    Poseu-vos en mode d'inserció al final de línia, premeu return i afegiu el següent codi: System.out.println("hipotenusa calculada");

    Canvieu el nom de totes les variables que comencen per catet per a que comencin per costat.

    Esborreu totes les línies en blanc.

    Esborreu la línia 12.

  ------------------- Copieu les línies 9 i 10 i afegiu-les darrera la línia 11.

    Afegiu els caràcters // davant de totes les línies.

    Desfeu la darrera acció.

    Sortiu del Vi. Creeu un directori nou anomenat final i situeu-vos en ell.

    Copieu tots els fitxers que heu fet servir en aquesta pràctica en aquest nou directori.

    Llisteu tots els fitxers acabats en java. Primer per pantalla.